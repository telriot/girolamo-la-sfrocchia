---
title: "Orari Lunghi"
date: "2020-06-02"
tag: ["istruzione"]
---

# Orari Lunghi

Mi trovo adesso in una situazione mi si aiuti a dire
pressoché indescrivibile: il mio lavoro è di fatto finito da
un'ora e mezzo, e in questa ora e mezzo ho colto
l'occasione al balzo per leggere qualche pagina di un
vecchio libro di fantascienza tradotto in un italiano
pessimo, l'italiano che credo viva oggi nella gran parte
dei testi popolari a grande diffusione, come quelli del
Dan Brown e del F. Volo. Un testo leggero e
potenzialmente brillante, schiacciato però sotto il peso di
certe scelte lessicali infami e degne tuttalpiù dei
resoconti d'assemblea della peggiore Democrazia
Cristiana. Nonostante la qualità di questa traduzione sia
sinceramente agghiacciante, la responsabilità della mia
insoddisfazione rimane esclusivamente mia: ho avuto laspiacevole idea di scaricare una biblioteca virtuale in
lingua italiana, e ora ne pago le inevitabili conseguenze.
In ogni caso, non è questo il punto: di libracci e
amarezze è pieno il mondo, e nessuno si sorprende. La
mia situazione è indescrivibile per un altro motivo, che
mi accingo appunto a esporvi da capo.

Me ne sto qui, seduto alla scrivania di un asilo
giapponese circondato da insegnanti, esclusivamente
donne, di tutte le età: studentesse fresche di diploma e
pedagoghe stagionate, che purtuttavia nelle mie
considerazioni si trovano riunite dal filo grigio della
vecchiaia morale, indipendentemente dall'età anagrafica
e dalle opinioni delle masse. Qui, secondo le istruzioni
dei miei datori di lavoro, la mia mansione principale
consiste nell'aspettare pazientemente la fine del mio
orario di lavoro, per poi tornare a casa e finalmente
mettermi al lavoro. Questo poiché farlo alla mia
scrivania, presso la quale sono pure nominalmente
impiegato, richiede degli strumenti (un personal
computer, l'accesso a Internet) e delle libertà (l'habeas
corpus) che non si conciliano granché bene con gli
elementi base della filosofia del lavoro nipponica,
anacronisticamente ancorata ai solidi pilastri della
cancelleria a squadre e del sembrare indaffarati.

Fatto sta che dopo centoventi minuti impiegati a cercare
di fronteggiare l'ineluttabile lentezza del passare del
tempo per la somma gioia del sistema sono arrivate le tre
del pomeriggio. Nel corso di questa interminabile attesa
la signorina di fronte a me ha fatto una quantità dicrocette con il righello su una tabella in formato A3; la
responsabile delle classi inferiori ha spostato degli
stracci da uno stendino all'altro; la direttrice ha
commentato con piacere la difficoltà dei giochi di
equilibrio delle classi superiori e ha risposto a delle
telefonate di circostanza. Il lavoro ufficiale adesso è
finito, e le inservienti più giovani ci servono un caffè
accompagnato da un cracker salato (gusto gamberi) e da
un dolcetto alle mele in confezione singola, quest'ultimo
non più grande di una moneta da cinquecento yen. Una
volta allineati gli snack sulle scrivanie dei presenti, il
personale dell'asilo si premura di far passare ancora
qualche minuto per assicurarsi che i caffé si siano
intiepiditi: non appena il vapore cessa di alzarsi dalla
superficie delle tazzine, ecco arrivare il via libera per il
consumo delle vivande generali. Finito lo spuntino sarei
anche tentato di rimettermi a scrivere, ma ho come
l'impressione che gli insegnanti stiano daccapo
temporeggiando, e non vorrei che, iniziando a lavorare,
qualcuno si potesse sentire offeso o lasciato in disparte:
pertanto mi rimetto a fissare il vuoto con un'espressione
tra il serio e il professionalmente preoccupato, e aspetto.

Arrivano dunque le tre e dieci. La compagnia per la
quale lavoro ci ha informati, all'inizio dell'anno
scolastico, che in virtù di un accordo con l'azienda locale
per l'educazione, le scuole presso le quali siamo a
servizio saranno autorizzate, per non dire invitate, a
mandarci a casa una volta che il nostro lavoro sarà finito,
a patto che anche gli alunni delle stesse scuole siano giàtornati a casa. Ad oggi, non mi risulta che disposizioni
del genere abbiano avuto applicazione alcuna, come
dimostra l'ispessirsi di questi calli ai gomiti che mi
ritrovo a furia di posare alla scrivania. Continuo
insomma, come l'anno precedente a questo, a passare
giornate inutili in questi uffici di varie scuole e asili della
campagna giapponese, fingendo professionalmente di
lavorare per poi tornare a casa e, in maniera privatissima
e strettamente personale, fare il possibile al fine ultimo
offrire a questi poveri ragazzi che mi trovo ad avere in
tutela una trentina d'ore l'anno il meglio delle mie pur
limitatissime capacità di edutainer.

Ad ogni modo: in queste ore di vuoto cosmico passate
nelle stanze segrete dell'educazione, nessuno sembra
aver voglia di parlare, o quanto meno di parlare con me.
Vengo trattato, probabilmente a ragione, come una entità
assolutamente estranea: non mi sento un immigrato,
bensì un alieno. La cortesia esasperata di queste donnine,
che non mi lasciano sciacquare un bicchiere in pace
senza offrirsi più volte ovvero fino al cedimento di farlo
al posto mio e che mi parlano senza neppure potermi
guardare negli occhi mi fa capire come la mia sia una
presenza della quale farebbero ben volentieri a meno; e
nonostante questo comune disagio, un disagio radicato in
ogni manifestazione insincera di ospitalità, si ostinano
per delle ragioni che non riesco pienamente a
comprendere a tenermi qui, impegnato a far nulla. Io, da
parte mia, per ragioni di aderenza alla tradizione, nonposso chiedere di essere esonerato da questo far nulla, e
meno che mai posso impegnarmi in domande che
mettano in questione il senso di queste pratiche, dal
momento che in questo paese la discussione razionale
dei fatti è vista come una mancanza di rispetto nei
confronti dell'altro, dell'interlocutore di turno, che vede
la propria opinione, dunque la propria identità, messa a
repentaglio dalla minaccia del diverso. Questo genere di
discussione, vale a dire la discussione in genere, già
proibitiva entro i limiti delle relazioni interpersonali
libere, è assolutamente impensabile all'interno
dell'ambito lavorativo: mettere in dubbio le pratiche
attuate da un superiore, oppure soltanto indagarne i
motivi, altro non significa che cercarsi delle grane.

Stando a quanto sostengono alcuni dei miei colleghi
costretti a vivere situazioni simili a questa, devo
comunque considerarmi fortunato. Le scuole alle quali
sono stato assegnato mi lasciano infatti la possibilità di
utilizzare il mio computer, a patto che rinunci a quella di
accedere all'Internet.
Molti altri assistenti all'insegnamento della lingua, invece, si trovano costretti
a trascorrere ore sudatissime nei giorni più caldi
dell'estate nipponica seduti alle proprie scrivanie e
armati unicamente di carta e penna. Quanto sia penosa
quest'ultima
esperienza
possono
testimoniarlo
chiarissimamente le pagine di madonne infiammate
vergate in corsivo che conservo come memento di quel
giorno che dimenticai il calcolatore a casa.
In ogni caso, questo anacronistico amore dei Giapponesiper la cancelleria è stato per me, almeno inizialmente,
oggetto di grande meraviglia. Il passare del tempo mi ha
permesso tuttavia di riconoscere in questa tendenza
all'uso della carta il semplice riflesso di un amore per la
mole sostanziata del lavoro: quando si mettano fianco a
fianco una persona armata di un personal computer, in
grado di produrre cento unità di lavoro ogni ora, ed una
armata di carta, penna, timbri, righelli, e insomma
cancelleria d'ogni tipo, in grado tuttavia di produrre
soltato dieci unità di lavoro nella medesima unità
temporale, l'impressione agli occhi del popolo ignorante
sarà che in tutto l'arco di una giornata la seconda abbia
lavorato tanto più duramente, quanto in maniera più
competente. A chi, abituato alle idee da anni correnti
nell'ideologia del lavoro occidentale, dubitasse
dell'effettività di questo inganno della percezione,
raccomando caldamente una visita presso un ufficio
qualunque dell'amministrazione giapponese. Ci si rechi
ad esempio alle poste: ci si potrà subito rendere conto di
come, in un paese che produce le stesse unità di lavoro
di qualunque altro paese moderno, la sensazione che si
proverà sarà pure, contro ogni logica, quella per cui lo
sforzo costante e ostentato dei lavoratori debba
inevitabilmente portare l'opera dello stato, dell'impresa,
della società, verso un non meglio definibile ma
nondimeno fantasticabile optimum. Ma i più scettici dei
miei lettori si saranno già senz'altro resi conto del fatto
che in questo mirabolante ufficio postale giapponese, in
questa fabbrica dell'efficienza, del sorriso professionale,altro non viene fatto se non prosaicamente inviare e
ricevere posta secondo una tradizione che risale ormai
all'alba dei temi civilizzati, allo stesso modo in cui lo si
fa nei rilassatissimi uffici postali del resto del mondo.

Tutte queste formule di saluto, di cortesia, tutti questi
inchini e movimenti comandati: ciascuna di queste
manovre altro non fa che accrescere la sensazione
collettiva di trovarsi in una società che sta lavorando. Ma
di questo immane spreco di risorse e di vita, chi è il
beneficiatario ultimo? Ad oggi, questa domanda non ha
per me alcuna risposta plausibile. Da una parte
immagino vi sia chi sostenga che il beneficiatario ultimo
di questa attività sia la società stessa, alla quale viene
garantito un quadro esistenziale privo di ogni forma di
dubbio circa la pulizia della propria coscienza collettiva:
questa però mi sembra un'idea tanto malata quanto il
sistema che la supporta, e mi fa pensare a quando il mio
compagno di scuola Matteo Marmocchi mi spiegava
come strofinarsi un'ortica su un polso rotto fa passare il
dolore dovuto alla frattura, sostituendolo con il fastidio,
ben più tollerabile, dovuto al prurito dell'irritazione.
Dall'altra penso a chi, interpretando questo
comportamento entro uno schema tipico della teoria dei
giochi, sostiene che non vi sia un beneficiario assoluto,
bensì soltanto un beneficiario interno a un gioco
determinato, che è quello che la società giapponese gioca
con se stessa e che rappresenta una forma di spreco
cerimoniale affine a quella del sacrificio del Cristo e alla
sua riproduzione nella metafora della cerimoniaeucaristica. Il beneficiario è dunque l'ego giapponese
nella misura in cui prende parte a questo rituale
masochista di autoflagellazione: un ego i cui valori e la
cui psicologia della vergona disprezzo nella maniera più
irrevocabile e completa.
